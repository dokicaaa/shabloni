Втор парцијален испит: Шаблони за дизајн на кориснички интерфејси
Тема: Имплементација на напредни UI контроли и работа со API податоци.

Опис на задачата: Music Manager
Потребно е да развиете веб апликација за менаџирање на музичка плејлиста. Апликацијата треба да се состои од два главни панели и контролен дел помеѓу нив.

1. Лев панел (Музичка библиотека):

На врвот треба да има поле за пребарување (input) кое поддржува Autocomplete функционалност. Листата на предлози за autocomplete треба да биде статична (на пр: "Bohemian Rhapsody", "Stairway to Heaven", "Hotel California").

Под полето треба да се вчита листа на песни преку AJAX повик до надворешно API.

API URL: https://dummyjson.com/products?limit=10

Бидејќи ова е тест API за продукти, мапирајте ги податоците вака: title -> Име на песна, category -> Жанр.

Кога корисникот ќе помине со глувчето врз било која песна (Hover), треба да се појави Tooltip со текстот: "Категорија: [category] | Рејтинг: [rating]".

2. Десен панел (Моја Плејлиста):

Овој панел иницијално е празен.

На врвот треба да содржи Progress Bar кој покажува колку е пополнета плејлистата.

Максималниот капацитет на плејлистата е 5 песни.

3. Интеракција и Контроли:

Двете листи (Лева и Десна) треба да бидат Selectable (да може да се кликне и означи песна).

Помеѓу панелите треба да има две копчиња:

Копче > (Додај): Ја преместува селектираната песна од лево во десно.

Копче < (Врати): Ја враќа селектираната песна од десно во лево.

Правила за валидација:

Ако корисникот проба да додаде повеќе од 5 песни, да се појави alert("Плејлистата е полна!") и преместувањето да не се случи.

Ако плејлистата е полна (5/5), прогрес барот треба да стане црвен. Во спротивно треба да биде зелен.