ШАБЛОНИ ЗА ДИЗАЈН НА КОРИСНИЧКИ ИНТЕРФЕЈСИ
1. Дел 1: Имплементација на апликација за пребарување универзитети

Да се креира веб-апликација која ќе служи како информатор за матуранти кои сакаат да студираат во соседството. Апликацијата овозможува пребарување на активни универзитети по држави и нивно селектирање во листа на потенцијални избори.

На страницата иницијално е прикажан панел (лева колона) со листа од понудени држави: Грција (Greece), Бугарија (Bulgaria) и Србија (Serbia). Зборовите во заградите ги означуваат имињата на државите на англиски јазик кои се користат за повикот до серверот, но тие не треба да му се прикажуваат на корисникот.

Податоците за универзитетите се преземаат со повик до следниот линк:

http://universities.hipolabs.com/search?country=COUNTRY_NAME&limit=10&offset=SKIP_VALUE

каде COUNTRY_NAME е името на државата на англиски јазик. Повикот кон линкот (1) враќа листа од сите универзитети во таа држава.

Барања за функционалност:

Приказ и пагинација: Со избор на една држава од левата листа, во средниот панел се прикажуваат универзитетите од таа држава. Поради прегледност, во листата треба да се прикажат само првите 10 универзитети. Под нив треба да се постави копче "Вчитај уште". Со секој клик на ова копче, во листата се додаваат следните 10 универзитети од веќе преземените податоци. За секој универзитет иницијално се гледа само неговото име.

Листа на избори и визуелизација: Корисникот треба да може да ги префрла универзитетите од средната листа во нов панел (десна страна) насловен "Мој Избор". Оваа листа е ограничена на најмногу 5 универзитети. Над оваа листа треба да постои визуелен индикатор (лента) кој ќе покажува колкав процент од капацитетот (од вкупно 5 места) е пополнет. Доколку корисникот се обиде да додаде повеќе од 5, акцијата треба да се откаже и да се појави порака за предупредување. Елементите треба да можат слободно да се враќаат назад во основната листа или да им се менува редоследот.

Приказ на детали: Кога корисникот ќе кликне на некој од универзитетите кои веќе се наоѓаат во неговата листа на избори ("Мој Избор"), под самата листа треба да се појават деталните информации за тој универзитет: Целосно име, Веб-страница (како функционален линк кој се отвора во нов прозорец) и Држава.

2. Дел 2: Теоретски прашања

Кој шаблон се користи за навигацијата помеѓу изборот на држава и приказот на соодветната листа на универзитети? Да се објасни зошто е тој соодветен за овој случај.
Кој шаблон се користи за прикажување на дополнителни 10 записи на секој клик на копчето? Опишете ги неговите предности во контекст на перформансите на корисничкиот интерфејс.
Кој интеракциски модел се користи за префрлање на универзитетите од едната во другата листа? Објаснете кои се клучните компоненти кои ја овозможуваат оваа интеракција.
Кој шаблон се користи за визуелниот индикатор на капацитетот на листата на омилени? Објаснете ја неговата улога во давањето повратна информација (feedback) на корисникот.